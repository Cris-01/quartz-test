(Data 22/04/2024)

Dopo l'esibizione del [[Mago Crisantemo]], inizia a suonare [[Antonio Sorgentone, pianista]].
Tutti nella sala iniziano a ballare, compresi [[Theodore Miller]] e l' [[Ispettore Vasco Gallo]] che vanno in cerca del [[Signor Pennisi]] che non si vede più al suo tavolo.

Il [[Colonnello Napoleon DeWolfe]] si guarda intorno in cerca di tipi sospetti; non ne trova nessuno; nota soltanto un uomo che, dalla postura dritta ed impostata seduto su una sedia, tipica di una persona che ha avuto un addestramento militare.
Volendo scoprire se Pennisi sa qualcosa riguardo [[Danarosa Eldas]] decide di rischiare e chiede ad un cameriere di portare un drink a Pennisi offerto da lui con un biglietto con su scritto "Abbiamo affari in sospeso. Sai dove trovarmi. Danarosa Eldas". Il cameriere un po' imbarazzato acconsente a lasciare il biglietto al tavolo di Pennisi.

Il Mago entra in sala durante la pausa dello spettacolo musicale. Per mantenere le apparenze finge di non conoscere Gallo e i due si presentano scambiandosi qualche convenevole. (Ispettore ordina un *Bionde Mary*).

Theodore, esortato dall'Ispettore a cercare informazioni, si reca al bar e ordina un drink a scelta del barista. [[Blaze, il barista]] gli prepara un cocktail dall'odore affumicato composto principalmente da Whiskey, chiamato *Rusty Nail*. Inoltre Blaze gli regala 9 Fiches di metallo da parte del Signor Pennisi.

L'Ispettore attacca bottone con un signor dei tavoli alle prime file (Fiches nere), e finisce per farci amicizia parlando dello spettacolo del Mago a cui l'ispettore ha partecipato (continuando a far intendere che i due non si conoscono e l'ipnosi fosse reale). L'uomo facoltoso offre 2 drink all'Ispettore che gli verranno consegnati al tavolo.

Il Mago nel frattempo va da Moore e riceve 15 dollari per la sua performance ottenendo anche la promessa di future serate nel locale. Riesce inoltre ad ottenere un tavolo per se per poter godersi il resto della serata (tavolo in quinta fila vicino agli altri investigatori).

Nel mentre Pennisi torna a farsi vedere mentre si riavvia verso il suo tavolo passando vicino a Theodore di ritorno dal bar. Theodore decide di non approcciarlo direttamente ma di riunirsi agli altri per discutere un piano visto che Pennisi sembra averli già tenuti d'occhio avendo loro mandato 9 Fiches in regalo.

Una volta riuniti al loro tavolo, il Colonnello, l'Ispettore e Theodore si aggiornano su quanto scoperto. 
Il Colonnello approfitta di quel momento per osservare Pennisi che proprio in quel momento si accorge del biglietto lasciato al suo tavolo. Dopo aver letto il messaggio, Pennisi sembra principalmente sorpreso, irritato e confuso riguardo quanto scritto.
Il Colonnello si convince dalla sua espressione che sembra non conoscere affatto Danarosa Eldas, o i fatti correlati al suo nome.

Durante questo periodo, sul palco si è svolto lo spettacolo dei ballerini accompagnati al pianoforte sempre da [[Antonio Sorgentone, pianista]].
Finito lo spettacolo dei ballerini arriva il momento dello spettacolo canoro di [[Nora, la cantante]], presentata con entusiasmo da Antonio.
Nora si dimostra da subito affascinante, sexy e talentuosa. Il suo primo brano narra di una donna che frequenta tanti uomini, e nell'esibirsi interagisce giocosamente col pubblico, dando alcune attenzioni agli uomini non accompagnati dalle loro mogli ai vari tavoli.
Nora si avvicina e gioca anche con i tre investigatori al loro tavolo, arrivando persino a invitare Theodore nel privè dopo lo spettacolo, sussurrando l'invito nel suo orecchio durante la canzone.

Finito lo spettacolo, Theodore si fa coraggio calandosi in un solo sorso il suo cocktail ancora intonso, preso al bar tempo prima. Alzatosi dal tavolo cerca di intrufolarsi dietro al palco per raggiungere Nora, senza attirare l'attenzione. Purtroppo la furtività non è di certo il suo forte e finisce per inciampare sui gradini del palco, facendosi involontariamente soccorrere da un cameriere che poi lo convince indirettamente a desistere ulteriormente, per cui ritorna al tavolo.

Contemporaneamente, l'Ispettore si avvicina al tavolo del signore facoltoso conosciuto poco fa a cui si era dimenticato di chiedere il nome. Riuscendo a farsi di nuovo ad attaccare bottone offrendo un sigaro cubano, scopre che egli è il [[Signor Smithson, finanziatore della metropolitana di NY]]. Tuttavia sul momento il suo cognome non gli dice niente, ma verrai poi a sapere dal Colonnello che è un ricco finanziatore del sistema della metro di New York. 
Nota: sembra un tipo affabile, con un buon rapporto con la moglie, al quale sembra chiedere il permesso prima di potersi godere un sigaro offerto dall'Ispettore.

Il Mago, nel mentre, va dal Signor Pennisi; fanno un po' di conversazione parlando dello spettacolo di illusione e Pennisi per ringraziarlo della sua performance gli offre un drink.

La spettacolo canoro riprende, con Nora che si esibisce in un nuovo brano; questa volta da toni più triste; il brano parla di una madre che rimane da sola.

Il Colonnello contro l'ora sul suo orologio e vede che si è fatto tardi; il tempo sembra volato, e la serata sembra volgere al termine.

Il Mago, chiamando al suo tavolo Theodore, gli chiede cosa cercasse di fare mentre tentava in malomodo di intrufolarsi dietro il palco. Theodore gli racconto dell'invito di Nora.

Preso coraggio, Theodore va al bar in cerca di Nora che si era diretta da quelle parti circondata da ammiratori. Venendo a sapere da Blaze che lei si trova nel privé su per le scale, Theodore decide di mandarle un drink a suo nome (un Cosmopolitan, che a detta di Blaze è il suo preferito).
Per prendere tempo, Theodore ordina anche un cocktail per se stesso, ma poco dopo scende dalle scale un cameriere che lo invita a salire nel privé su richiesta dalla signorina Nora.

Il Colonnello e l'Ispettore sono invece invitati dall'uomo muscolo che Theodore aveva tentato di interrogare vicino all'ingresso ad inizio serata, a seguirli. Chiedendo spiegazioni i due scoprono che, su richiesta del signor Pennisi, devono essere scortati da [[Frank, buttafuori dello Zagara]] (l'uomo muscoloso), nell'ufficio del proprietario del locale.
Arrivati nell'ufficio, Frank si piazza davanti alla porta, mentre Pennisi li invita a sedersi con un'aria molto irritata. La discussione è inizialmente tesa con tanto di minaccia con una pistola da parte di Pennisi a causa dell'atteggiamento poco rispettoso mostrato dagli investigatori inviando quel tipo di biglietto minaccioso nel suo stesso locale.

Nel contempo, Theodore sale nel privé: una grande sala con alcune poltroncine intorno a 5 tavoli ben separati con dei separé. 
I primi tavoli sono vuoti, mentre del vociare di uomini arriva da un tavolo in fondo della sala. Guardandosi intorno, Theodore trova Nora seduta da sola ad un tavolo ad attenderlo.
I due fanno una breve conversazione iniziale per conoscersi, dove Theodore la saluta con un baciamano e le fa i complimenti per il suo spettacolo (anche se in maniera goffa).
Poco dopo però il giovane antiquario rivela di essere un consulente per la polizia di New York e che sta indagando sul caso della signorina [[Elizabeth Lane]]. 
Al sentire quel nome, Nora cambio subito atteggiamento, diventando turbata e spaventata mentre inizia a guardarsi intorno come controllare che qualcuno li stesse ascoltando.

Mentre questo accade, il Mago incontra Moore al piano superiore vicino l'ufficio,  mentre cercava di defilarsi all'interno del Locale, ma viene rispedito di sotto.

Nell'ufficio di Pennisi, la conversazione procede e, dopo qualche scambio di battute e la conferma che Pennisi non sa niente di Danarosa Eldas, i toni si calmano.
Vengono fatte alcune domande su [[Henry Ruthfield]] e il signor Pennisi conferma era un poco di buono, odiato da tutti. Nonostante fosse un buon lavoratore, gli altri impiegati chiedevano il cambio turno per non lavorare con lui,  a causa del suo carattere.
L'Ispettore e il Colonnello vengono congedati.
Nota: non viene fatta menzione di Elizabeth Lane e il signor Pennisi chiede e riceve le generalità dell'Ispettore e del Colonnello)

Tornando nel privé, Theodore, vista la reazione della ragazza decide di spostare l'argomento su discorsi sull'arte per distogliere l'attenzione dei possibili ascoltatori, mentre passa un foglio strappato dal suo taccuino a Nora, con su scritto "Di chi hai paura? Non voglio metterti nei guai".
Letto il biglietto, Nora continua la recita, rispondendo per iscritto "Domani ore 20, La Superba" ([[La Superba]]). 
Theodore annuisce e intasca il biglietto. I due si congedano e il ragazzo torno da sotto riunendosi agli altri.

Il Mago, vedendo tornare Theodore dal privé dopo così poco tempo, canzona il ragazzo sul fatto che si è dimostrato troppo sbrigativo nel suo "incontro" con la signorina.  

Theodore, il Colonnello e l'Ispettore, escono dal locale e, con la loro macchina si riavviano verso l' [[Hotel]].

Il Mago si dirige verso il suo camerino per recuperare le sue cose, ma fa prima un salto nel camerino di Antonio, il quale si dimostra *veramente euforico* per il successo della serata. C'è anche [[Paul, barbiere e truccatore dello Zagara]], a far compagnia ad Antonio nel camerino. I due scambiano qualche parola col Mago, che successivamente si congeda; prende le sue cose nel camerino, infilando nella sua borsa anche i vestiti di scena usati durante lo spettacolo.
Preso un taxi, si ricongiunge con gli altri all'Hotel.

Nella sala relax dell'hotel ci aggiorniamo su tutti i fatti della serata e su quanto scoperto su Pennisi, e dalla cantante Nora.
Nota: Theodore vomita per i troppi cocktail bevuti (2 Rusty Nail più il cocktail iniziale offerto da Blaze)

I quattro, decidono che l'indomani faranno visita a [[Dheeraji Sarakh]], dipendente della banca, per il quale ancora non è ancora chiaro il motivo per cui fosse arrivato in banca dopo così poco tempo dall'arrivo della polizia, e del perché già sapesse della presenza e della morte di Elizabeth. Oltre a questo i quattro optano anche per una fermata al [[Distretto di polizia]] per fare alcune ricerche in [[Archivio del distretto di polizia]]. 
Un ulteriore possibilità è far visita alla boutique dove la signorina Lane ha comprato i suoi vestiti firmati.

Gli investigatori vanno a dormire e tutti e quattro ha dei sogni particolari.
- L'ispettore Vasco ha la stessa visione che il Mago e il Colonnello hanno avuto al cimitero [[Visione al cimitero]].
- Il Mago e il Colonnello hanno ancora quella visione ma questa volta con maggiore dettagli:
	- Si ritrovano di nuovo nel corpo dell'uomo pestato a sangue. Tanto dolore dovuto alle botte. La persona che li alza dal bavero ([[Henry Ruthfield]]) sembra avere una targhetta affibbiata al petto con un nome inciso sopra "E. Roberts". Da un cazzotto sul naso al protagonista della visione;  sangue che esce dalle narici.
	- Il primo sogno finisce e ne inizia un secondo. "Hey, coglione! Che vuoi fare? La fine del tuo amico Sacco(?)". Lividi in faccia; ci fa male un piede (probabilmente rotto). Veniamo presi e tirati dal piede. Dolore. "Hey mi è venuta una idea" è [[O’Brian Joseph]] che parla. Al petto ha targhetta simile a quella di Ruthfield con su scritto il nome "F. Amstrong". Ci trascinano. Respiriamo. La casa toracica ci fa male. "Che dite? Lo lascio?". Cadiamo nel vuoto. Ci spiaccichiamo a terra. ([[Sogno dopo lo Zagara]])
- Theodore ha un sogno diverso. Si trova nel suo negozio di antiquariato a Boston. Sente un forte bisogno di andare fuori. Esce. E' un sogno in cui si vede da fuori, come un osservatore esterno. La prospettiva del sogno si allontana. Vedo me stesso dall'alto; la città di Boston; l'oceano; la Terra; i pianeti; il Sole. Ansia. Il Sole esplode. Tutto viene inghiottito.

Ci risvegliamo tutti; il Mago e il Colonnello lo fanno urlando.











